<html>
<head>
<title>Document</title>
</head>
<body>
<h2 id="zhou85">高岛易断 13　天火同人</h2>
<p>《同人》一卦，《离》下《乾》上，故合为“</p>
<p>”字，有光明上际溥见之象。《乾》天也，《离》火也，天气上升，火性炎上，与天同也，故为《同人》。按《同人》之卦，上承《否》，天地不交为《否》，上下相同为《同人》。盖与《否》相反，而足以相济，故虽同道相与，乃能济否也，是卦之所以次《否》也。</p>
<p>同</p>
<p>［69］</p>
<p></p>
<p>人：同人于野</p>
<p>［70］</p>
<p></p>
<p>，亨。利涉大川，利君子贞。</p>
<p>《同人》之道，要在广远无间，中外如一，斯谓之大同。“野”谓旷野，取远与外之义；“于野，”则上天下地，空阔无际，无所容其私心，斯物无不应，人无不助，故“亨”。心无私欲，则地无险阻，无往不利，虽大川亦可涉。但同亦分公私，合我者同，不合者异，是小人之党也，非同也；要必公正无私，浑然天心，虽千里之遥，干载之后，志无不合，道无不同，故曰“利君子贞”。</p>
<p>《象传》曰：同人，柔得位得中而应乎《乾》，曰《同人》。《同人》曰，同人于野，亨，利涉大川，乾行也。文明以健，中正而应，君子正也。惟君子为能通天下之志。</p>
<p>《彖》以卦体释卦义。柔谓六二，《乾》为九五，六二以柔居柔，得位得中，以应九五，故曰“应乎《乾》”。《乾》者健也，健而能行，足以济险，故曰“利涉大川，乾行也”。“文明”者，《离》之象，刚健者，《乾》之德。二五皆中正，得以相应，君子之道也，故曰“君子正也”。君子心公，公则天下感之，君子道正，正则天下化之，遐迩一体，上下同德，则天下之志皆通矣。惟君子能之，故曰“惟君子为能通天下之志”。</p>
<p>以此卦拟人事，全卦五阳一阴，六二一爻，以阴居阴，位得中正，为内卦之主，上应九五。全卦之象，恰如以一女居五男之中，以一女对五男，宽裕温柔，周而不比，众阳和悦，而同心合意，天下皆通。“同人，柔得位得中而应乎乾”，不曰应九五，而曰应《乾》，可知不专应九五一爻，而遍应众阳，为“能通天下之志”也。几天下之事，以一人独成则难，与人共成则易，而与人之道，有公有私，公则道合，私则道离，且以私同者其道小，以公同者其道大。譬如平原，一望无垠，绝无隐蔽，是即“同人于野”之象也。内卦《离》为明，为智，外卦《乾》为正，为健。人能得夫《离》之明，《离》之智，以应乎《乾》之为正为健，以此而谋事，则事无不利，以此而涉险，众险皆可涉，即以此而交天下之人，则天下之人志无不通，是率天下而大同也。</p>
<p>以此卦拟国家，上卦为君，至刚至健，威权赫赫，卦中之九五也；下卦为臣，得位得中，文明有象，卦中之六二也。二与五为正应，君臣合志，正明良际会之时也。《同人》之卦，次于《否》后，否则“天地不交，万物不通”，其要在于不能“通天下之志”，惟《同人》为能通之。通则为《泰》，是国家所以济否开泰者，实赖《同人》之力也。《序卦》曰，“物不可以终《否》，故受之以《同人》”，可知天地不交为《否》，上下相通为《同人》。是故有国家者，君得其位，又当得其刚之中，臣得其位，又当得其柔之中，庶几刚柔相应，上下合志，虽大川之险而可涉，天下之志而能通。且六二之臣，不特上应九五，又必比合初、三、四、上诸阳，一心一德，同朝共济，体《离》之明，法《乾》之行，出以至正，不涉偏私，斯天下之人，正者感而通，不正者亦化而通，安往而不通，即安往而不同哉！</p>
<p>通观此卦，上卦为《乾》，下卦为《离》。《离》本《乾》也，《坤》交于中而生《离》，其象为火。盖《乾》本元阳，火者阳之真气，与《乾》同体，故曰同。天之生人，耳同听，目同视，口同味，心同觉，一人之所是，万人同以为是，一人之所非，万人以为非，亲者同爱，长者同敬，人虽至愚，此心此志，无不同也。故孟子曰：“圣人先得我心之所同然者也”，“天之所与于我者，不异也”。盖公则无不同，一涉私欲，遂致去《离》乖僻，不可复同，然其秉彝之良，卒不可昧也。是天之所与于我，而其不可昧者，离也；不可异者，乾也。故人秉《离》之明，行《乾》之健，至公无私，自然亨通，险阻化而为平地，虽涉大川，亦无不利，是《同人》之所以亨也。观诸爻无同之象，盖凡人有意求同，便涉于私，私则不同，盖同者不言同而自同也。初九曰“于门”，谓出外无所私呢也，故“无咎”。六二曰“于宗”，虽中且正，以涉宗党之私，为可吝也。九三以刚强居二五之间，强欲求同，虽伏藏三年，终不敢兴，知惧，故不凶也。九四近五，如隔塘耳，知义弗直，弗敢强攻，则为吉也。九五刚健，应二爻明，当其未通，不胜愤郁，一旦贯通，自觉喜悦，故曰“先号咷而后笑”也。上九《遁》居郊外，无意求同，故“无悔”。合而言之，《同人》一卦，初、上二爻，“于门”“于郊”，皆在外也，故无咎悔；二有“于宗”之吝，三有戎莽之祸，五有“大师”之患，是皆同于内，故无吉者。盖“于宗”不若“于门”，“于门”不若“于郊”，“于郊”不若“于野”。总之出外则无党援，亦无阿好，地愈远而心愈公。公则平，平则通，故圣人以四海一家，中国一人为心，斯谓之大同矣。若求同于近，虽同亦私，是以《彖》辞首曰“于野”，可知《同人》之道，当以天下力量者也。</p>
<p>《大象》曰：天与火，同人，君子以类族辨物。</p>
<p>此卦《乾》上《离》下，《象传》不曰火在天下，而曰“天与火”，盖以《乾》为日，《离》亦为日，象相同也，故曰“天与火”，取其同也。《乾》阳上升，《离》火上炎，性相同也，犹人生性无不相同，故曰《同人》。君子法乾之健，以类其族，用离之明，以辨其物；于异中求同，故族必类之，于同中求共，故物必辨之。凡异之不可不明辨，益知同之不容以相混也。即此而推之，知人有善恶邪正之分，心有是非公私之判，君子亦必当类而观之，辨而别之。如周之与比，党之与群，其貌若相似，其心则自别。要必明析严辨，不稍假借，是异其所不得不共，乃能同其所不得不同。此所以为同之大者也。</p>
<p>【占】　问时运：目下大有升腾之象，且得朋友扶助，大吉。</p>
<p>○　问商业：宜于合资会社等业，大利。</p>
<p>○　问家宅：得合家和悦之象，吉。</p>
<p>○　问战征：主军士同心，即宜调兵进攻，大利。</p>
<p>○　问疾病：是火症也，恐医药有误，宜别求良医。</p>
<p>○　问讼事：防有同党私庇，一时未可结案。</p>
<p>○　问六甲：生女。</p>
<p>○　问失物：须细细于物类中寻觅，乃得。</p>
<p>○　问行人：即日可归，必与友偕来。</p>
<h3 id="zhou86">高岛易断 初九：同人于门，无咎。</h3>
<p>《象传》曰：出门同人，又谁咎也。</p>
<p>初九居一卦之始，为《同人》之首也。此卦以二爻为主。初变阴下卦为艮，象门，故曰“于门”，亦不愿独同于二，故欲出门以广交也。门以外无所私昵，故“无咎”。《象传》则颠倒其辞曰，“出门同人”，显言一出门外，天地万物，孰不吾同？不曰无咎，而曰“又谁咎也”，盖无咎，第属己言，“又谁咎”，则见门外之人，皆乐与之同，谁复得咎之者？《易》以人名卦者，《家人》《同人》两卦。《家人》者，一家之人，宜位正夫内；《同人》者，天下之人也，宜志通夫外。《易》言“出门”者，《随》与《同人》两卦，《随》曰出门有功，《同人》曰出门无咎，皆以门内为易溺于私，门外则廓然大公矣。</p>
<p>【占】　问时运：目下平顺，宜经营出外，利。</p>
<p>○　问家宅：一门之内，雍雍和睦，无咎。</p>
<p>○　问商业：利行商，不利坐贾。</p>
<p>○　问疾病：宜避地调养，无碍。</p>
<p>○　问讼事：防有惩役之患，宜预出躲避，可以免咎。</p>
<p>○　问失物：须于门外寻觅。</p>
<p>○　问六甲：即时可产，得男。</p>
<p>【例】　一日友人某氏来请占气运，筮得《同人》之《遁》。</p>
<p>断曰：此卦为出门求友之象也。交际之道，宜与善人同，不宜与不善人同。爻辞曰“于门”，《象传》曰“出门”，言出外自得《同人》之助。盖在内则相与者皆亲好，不能无私，私则有咎；出门则往来者皆同与，故无咎也。今占得《同人》初爻，知君必初次出门者也。君可放胆做去，他日必得高位，博众望，可预决也。</p>
<p>某用之，后果大得人望，如占所云。</p>
<h3 id="zhou87">高岛易断 六二：同人于宗，吝。</h3>
<p>《象传》曰：同人于宗，吝道也。</p>
<p>此爻以阴居阴，文明中正，而为全卦之主，卦中诸阳，皆求应二。二与九五为正应，九五为君，居一卦之尊位，二爻曰“同人于宗”，“宗”尊也，言二得同于至尊。在二与五，刚柔中正，时位相应，可谓尽善，但两相亲密，未免偏私，有失至公大同之量。且三四两爻，求同不得，见二与五，同意亲密，致生嫉妒，即所以取吝也，故曰“同人于宗，吝”。《象传》曰“吝道也”，道字最宜玩味，谓一时即未见吝，而已有取吝之道也。《彖》辞以六二得位得中，曰“亨”，爻义以“同人于宗”，曰“吝”，盖卦体主大同，爻义戒阿党也。</p>
<p>【占】　问时运：目下未佳，虽有相助，而相忌者多，未能百事遂意。</p>
<p>○　问商业：利于大宗买卖，惟须出纳宜留意。得利。</p>
<p>○　问讼事：不利。</p>
<p>○　问家宅：以勤俭起家，得长子之力。</p>
<p>○　问疾病：有魂归宗庙之象，凶。</p>
<p>○　问行人：即返。</p>
<p>○　问六甲：生女。</p>
<p>○　问失物：被拾者藏匿，不见还也。</p>
<p>【例】　明治三年，占自气运，与将来之方向如何。</p>
<p>我国维新之初，明治元年，有奥羽北越之役，二年有箱馆之征讨，天下之形势未宁。三年干戈既息，天下拭目，以望升平。当是时余大有所感，自以生长商家，惟汲汲谋兴家业，未逞计及国事，兹幸遭遇圣代，得与贵显诸公，朝夕面晤，深荷款遇。在诸公毁家纾难，勤劳王事，皆维新之功臣也，如余者得生长今日，际盛运，而于国家毫无建树，实可耻之甚也。兹愿稍展寸长，勉力从公，冀图深厚之报，为此自占现时气运，与进步之方向。筮得《同人》。</p>
<p>断曰：幕府末路，升平日久，政纲废弛，加以外交事起，当时君子不得其位，小人得逞其奸，上下闭塞，秩序紊乱。于是豪杰之士，所在兴起，天下翕然应之，拔乱反正，一变否极之世，得启今日泰平之盛，是即《同人》之卦也。今筮得此卦，《彖传》曰，“同人，柔得位得中而应乎乾，曰《同人》”。以六二一柔得位中正，应上卦九五之中正，是余居民间中正之地位，上与政府之政略相应，同其目的，“柔”者，谓余本无爵位，才力柔弱。曰“同人于野”，谓余本是在野草莽之臣也。“亨”者，谓余之气运与天下之大势，悉当亨通，凡为国家创兴事业，无不成功也。按《同人》一卦，卦体则主大同，爻义则戒偏私，独“于野”曰亨，盖宜远取于外，不宜近取于内也。且《彖传》曰“乾行”，“乾行”者，自强也；曰“利涉大川”，“利涉”者，兴造舟揖也；曰“文明以健”，“文明”者，创修文学也。卦象所言，皆一一示余着手之方向，且教余取法海外之造作，通行于天下，故曰“为能通天下之志”。</p>
<p>余既得此卦象，惟冀有辅政府剧务万一，区区家资，遑足惜乎！明治三年，决志抛资产，先设飞脚船，便内国之运输；次谋创铁道；次建设洋学校，聘教师于外国，以振起教育之业；布设瓦斯灯于横滨港内，至七年之冬，得成此四大创始工业。此四大工业，当时邦人，实未尝着手，余为之创始也。明治七年，瓦斯灯建成之日，荣邀天皇陛下临幸，蒙赐接见。余当时怀藏先考灵牌，冀得同《观》天颜，又荷宠颁进步首倡敕语。拜受之下，荣何如之！</p>
<p>此卦以第五爻为《同人》之主，以年计之，初爻至五爻，恰是五年。今自明治三年，至七年，其间九三之伏莽，九四之乘塘，多有障碍余事业者，然余公平无私，百折不屈，果得奏效。然物盛必衰，势极必变，是天理之常，余虽乘《同人》之运，得成厥事，若味人事穷通之理，知进而不知退，恐有“亢龙”之悔，即《同人》上九诫之曰“同人于郊，无悔”。是《易》理之妙用也，其旨深矣。迨八年，余居神奈川郊外望欣台，优游逍遥，间玩《易》理，以至今日。爰述《同人》之卦义，追怀往事，附记数语。</p>
<h3 id="zhou88">高岛易断 九三：伏戎于莽</h3>
<p>［71］</p>
<p></p>
<p>，升其高陵，三岁不兴。</p>
<p>《象传》曰：伏戎于莽，敌刚也。三岁不兴，安行也。</p>
<p>“戎”者，兵戎也。“莽”者，草深处也。此卦六二，一阴居中，卦中诸阳，皆欲与同。三爻接二最近，欲同之意尤切，然二爻中正，为九五正应，不与三同。三爻过刚不中，性情刚暴，位居二五之间，欲用强而同之。然惧二之中正，畏五之刚健，不敢显发，“伏戎于莽”，以俟其机，上升高陵，以窥其隙，至三岁之久，终不敢兴，亦可见小人之情状矣。其不言凶者，以久而不兴，故未至凶矣，然曰“伏”，曰“升”，其凶已露矣。《象传》曰“敌刚”也者，谓其所敌九五刚健，自知不能胜也；“安行”也者，“三岁不兴”，亦安行乎？《离》为甲，兵戎之象，互卦《巽》，为隐伏之象。此卦九三九四，不言同人者，两爻共有争夺之象，非同人者也。此爻变为《无妄》，其六三之辞曰：“无妄之灾，或系之牛，行人之得，邑人之灾”。可以见其有凶咎也。</p>
<p>【占】　问时运：目下直潜伏，三岁后方可出而谋事。</p>
<p>○　问商业：宜开山林，三年后大可获利。</p>
<p>○　问家宅：防有盗贼窃伺。</p>
<p>○　问战征：须防敌军埋伏。</p>
<p>○　问讼事：虑有意外葛藤，一时不了。</p>
<p>○　问失物：须于丛草中寻之，或山上草中。</p>
<p>○　问行人：俟三年后可归。</p>
<p>【例】　明治二十四年，某贵显来请占当年气运，筮得《同人》之《无妄》。</p>
<p>断曰：此卦有公同谋事之象，故曰《同人》。在世间智者少而愚者多，古今皆然。今人往往采取朝野大众之论说，谓之公议，所云谋野则获者是也，故《彖》曰“同人于野，亨”。及三爻刚而不中，强欲求同，不曰“于野”，而曰伏莽，又自知畏惧，终久而不敢兴。其象如是，气运可知，请俟三年后而谋之可也。</p>
<p>后果如此占。</p>
<h3 id="zhou89">高岛易断 九四：乘其墉，弗克攻，吉。</h3>
<p>《象传》曰：乘其墉，义弗克也；其吉，则因而反则也。</p>
<p>“墉”者，城垣也。此爻以刚居柔，而不中正，四与二非应，亦非比，而欲强同于二，且中间隔以九三之“墉”并忌二五粮密，故欲“乘其猜”而攻焉。既思九五刚健中正，攻之于义不直，于势亦不敌，必弗能克，故不攻也。即此转念间，悔过而改善，乃得变凶而为吉，谓之“乘其墉，弗克攻，吉”《象传》曰“义弗克也”者，谓不自逞其强，而能反省夫义，是以吉也。“困而反则也”者，谓不义之举，必陷困厄，止其邪念，而所法则也。此卦名《同人》，三四两爻，均有乖象。人情同极则必异，异极则复同，犹国家之治极而乱，乱极复治也。是人事分合之端，即《易》道循环之理也。凡《易》曰不克，皆以阳居阴之爻，惟其阳，故有《讼》，有攻；惟其阴，故弗克也。此爻及《讼》之九二九四，如“不克讼”，皆是也。</p>
<p>【占】　问时运：目下直退守弗动，吉。</p>
<p>○　问商业：宜垄断货物，待价弗售，后必获利。</p>
<p>○　问家宅：宜修葺墙垣，吉。</p>
<p>○　问战征：直坚筑营磊，防敌袭击。</p>
<p>○　问讼事：今虽不直，后反得胜。</p>
<p>○　问失物：久后可得。</p>
<p>○　问疾病：虽凶无害。</p>
<p>【例】　友人来告白：今有一业可兴，请占其成败。筮得《同人》之《家人》。</p>
<p>断曰：此卦有合众兴事之象，其事必关公共利益可知也。九五《乾》之有金力者，与六二《离》之聪明者，阴阳相应而成事，其间有九三九四两爻，嫉妒其利益，于中阻挠，以谋占取之象。足下为占事业，以爻辞观之，知足下或羡彼之事业，谋彼之权利，将夺取而代之乎？足下一时不露声色，惟阴使同意者九三，为之计划，即爻辞所云乘墉，如乘垣而伺敌，潜伏而谋事之谓也。然此事必难遂志，不如中止，谓之“弗克攻，吉”，故《象传》曰“困而反则也”。</p>
<p>后有所闻，果如此占。</p>
<h3 id="zhou90">高岛易断 九五：同人，先号咷而后笑，大师克相遇。</h3>
<p>《象传》曰：同人之先，以中直也。大师相遇，了相克也。</p>
<p>“号咷”者，谓悲忧之甚而啼哭也。此爻君位，当与天下同应，若独与二亲密，非人君之道，即非大同之道也。是以为九三九四所嫉妒，隔绝阻挠，使不得与六二相遇，遂致兴师攻克，始得相遇，盖其初以不遇而号咷，今得相遇而笑乐，谓之“同人，先号咷而后笑，大师克相遇”。在五与二，刚柔相应，上下相洽，其情似私，其理本正，故《象传》明其“中直”，《彖传》称其“中正”，是师壮而得克也，岂得以私匿病之哉！</p>
<p>又一说：长国家而欲和同众人，其间有猜疑而离间者，使之隔绝而不相遇，极之号咷悲泣，使离间者亦服其德，复得和同而笑乐也。</p>
<p>【占】　问时运：目下正当欢乐之时，从前苦志，今得遂愿。</p>
<p>○　问商业：虽小有挫折，终获大利。</p>
<p>○　问家宅：防有惊惶之虑，然终得平和也。</p>
<p>○　问疾病：先危后安。</p>
<p>○　问讼事：须请大好辩护士，方能得直。</p>
<p>○　问行人：防中途有阻，须缓得归。</p>
<p>○　问六甲：生男。</p>
<p>【例】　明治二十五年三月，余漫游骏州兴津，阅新闻纸，知北海道炭矿欣道会社堀基氏免职。余为是社评议员，遂速归京，与同事涩泽荣一、汤地定基、田中平八等，共为会社周旋，方得协议，评议委员定以汤地与余两名中，充任社长，请愿于该官厅。同事诸君，预问余之诺否，余先取决于筮，筮得《同人》之《离》。</p>
<p>断曰：此卦六二一阴得时，又得中正之地位，上下五阳应之，余之就任社长也。九五之政府，九三之北海道厅长官，九四之大臣，初九之社员，上九远方之株主，不特不倡异议，定必同心喜悦可知也，谓之“同人，柔得位得中而应乎《乾》，曰《同人》”至处之之道，如平原广野，无所隐蔽，一以光明正大为主也，谓之“于野，亨”。余虽不才，于此等事业，久经历验，加之以六百五十万元之金力，与政府补给之利子，余惟公明正大，毫无私曲，可得胜此责任，谓之“文明以健，中正而应，君子正也”。此会社在人迹稀绝之区，凡执工业者，多非常劳动，亦不免暗生情弊，此亦势所必有也。一旦革绝其弊，必生诽谤，然既任其事，自当任怨任劳。谚曰一功能服，百论得快，政理则疑谤自灭，谓之“君子为能通天下之志”。即有如九三九四，以不得兴事，生出意外枝节，百计窥伺，相谋窃夺，余当预定目的，终不受其害也，谓之“同人先号咷而后笑，大师克相遇”也。</p>
<p>余得此占，承诺社长之任，后果如此占。在任五百四十日间，会社之整理，幸博同人之信用，价格四十四圆之株卷，腾贵至八十四元，其十三万株，合计五百二十万元，足见会社之盛运也。以在任之日数除之，平均一日，大凡一万元，是可谓全以道德得之者也。呜呼！谁谓为仁不富乎？谓道德与经济相反者，此乃愚而无知者之言也。夫道德之功效，优于区区之经济，不知其几千百倍也。世之好夸大，言内无实学者，宜知所猛省矣！</p>
<p>【例】　明治二十八年四月，我国与清国讲和约成，将遣大使于清国芝罘，交换条约。时法、德、俄三国，联合告我以不可久占辽东，且聚战舰于芝罘，有动辄起事之势，上下心颇不安。各大臣及机密顾问官等，皆赶西京，余亦闻之至西京，会土方宫内大臣、杜边大藏大臣于木屋町柏亭。两大臣谓曰：今日之势，三国联合迫我，其意有不可测者。我军舰劳数月之海战，且有许多损伤，不复适战斗之用，实危急存亡之秋也。占筮决疑，其在此时乎？余曰：曾已占之，筮得《同人》之《离》，请陈其义。</p>
<p>《同人》一卦，二爻一阴得中正，在五阳之间，辉离明于宇内之象。卦德有文明与刚健，通志于天下时也。今得五爻，则知大事必遂也。法、德、俄三国，联合妨我行为，且欲逞溪壑之愿，聚合军舰于芝罘，又在各要港，悉整戎备，有不愆时期而举事之意，又有夺我所得清国偿金之胸算，其狡计炳如见火。就爻象推究，其中妨阻二五之交者，三四两爻，三爻之辞不云乎？”伏戎于莽，升其高陵，三岁不兴。”“伏戎于莽”者，谓自航海之要路，突然袭击之备；“升其高陵”者，谓从旁窥伺其隙也；“三岁不兴”者，谓等机而动，不遽发也。四爻之辞不云乎？“乘其墉，义弗克也；其吉，则困而反则也。”四与三同意，欲乘隙而起者也，谓之“乘其塘”；然以义有不直，故曰“义不克也”。是亦不能举事而止，故曰“其吉，则困而反则也”。三国之非望如此，天命不许，不足介意也。今得五爻之占，虽忧三国之障，然必得清帝批准条约，喜可知也，谓之“同人，先号咷而后笑”。日后不为宇内各国所轻侮，终得战胜之誉，宜扬国光于万里，谓之“大师克相遇”。占筮如此，我元老何须忧虑？于是两大臣扬眉，不堪欣喜。</p>
<p>后果庙议一如此占，直以商船遣伊东已代治氏于芝罘，交换条约而归。当时三国虽伺我衅隙，无举事之辞，非常之备，无所复用，如《易》辞所示也。</p>
<p>【例】　明治二十九年一月，余避寒于热海，偶得神奈川县吉田书记官报曰：前农商务大臣白根专一君罹大患，入大学病院，内外名医，无所施治，束手待死而已。吾得君之知遇久矣，不堪忧苦，希其万死一生，敢烦一筮。筮得《同人》之《离》。</p>
<p>断曰：白根君疾，一时国医束手，谓症必不治，待死而已。据此占，料君不特不死，且即日愈快，谓之“同人，先号咷而后笑”；其病或必得大汗大泻而愈，故曰“大师克相遇”。但此卦上爻为归魂，今得五爻，则上爻正当明年，明年恐或难保。然上爻之辞曰，“同人于郊，无悔”，此番愈快之后，宜移从近郊闲散之地，远于世累，休息静养，尽我人事，亦足挽回天命，或得无悔。乃记以报之。</p>
<p>后果大患徐徐而愈。德人白耳都氏以下诸名医，不知其快复之理，后余亦访君于病院，面渠夫人，劝以出院之后，宜就闲地休息静养。然君以得复健康，不复应余之劝，翌年果复得疾不治，不堪痛惜。</p>
<h3 id="zhou91">高岛易断 上九：同人于郊，无悔。</h3>
<p>《象传》曰：同人于郊，志未得也。</p>
<p>“郊”者，国都之外，旷远之地。此爻在五爻之上，为无位之地。《同人》一卦，卦中五阳皆欲同于六二一阴，三爻与二相比，其欲同之意尤切。四爻非应非比，然以介在二五之间，亦欲强同于六二。五爻与二为正应，惟此爻居上，与二非应非比，孤介特立，置身荒郊之外，较初之于门更远。无私匿之情，免争夺之患，在六爻中，最为完善，谓之“同人于郊，无悔”。盖《同人》之量，“愈远则愈大，国外曰郊，郊外曰野，“于郊”较野殊近，故“于野”则亨，于郊”则第曰“无悔”。《象传》曰“志未得也”，志即“为能通天下之志”而言，其仅曰“于郊”。犹未能通天下之志也，故曰“志未得也”。</p>
<p>【占】　问时运：目下顺适，诸事无所障碍，但宜在闲散之地。</p>
<p>○　问商业：宜立业于市尘之外，无忧耗损，一时亦未能获大利益。</p>
<p>○　问战征：宜在荒地屯营。</p>
<p>○　问失物：于郊外觅之。</p>
<p>○　问讼事：恐难得直。</p>
<p>○　问家宅：平顺无灾。</p>
<p>此卦为归魂之卦，若占命数而得此卦，至上爻必死。《师》之上爻，可参看也。</p>
<p>【例】　有相识会社役员某氏来，告曰：近来我会社头取，与大株主之间，颇生纷议。株主欲开总会，改选社员，又有一派赞成当时之社员者，竞争颇甚。余不自知免职与否，请占前途之气运。筮得《同人》之《革》。</p>
<p>断曰：《同人》者，与人相同也。勿论社员株主，皆思其社之利益，非各谋私利者，惟其所为有左有之差，而遂生纷议也。盖此纷议之来，由五爻之头取，与二爻之支配人，其间过相亲密，致启他人之疑，然其疑可不久解也。如足下不偏不党，无所关系，亦无免职之忧，故曰“于郊，无悔”。郊者，田舍之谓，而离市街烦杂之地也。</p>
<p>后果如此占。</p>
</body>
</html>